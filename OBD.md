## Експертна система складається з:
 ●бази знань призначеної для зберігання вихідних і проміжних фактів в
робочій пам'яті і зберігання моделей і правил маніпулювання моделями в
базі правил;
 ●організатора опитувань, який забезпечує організацію опитування, його
структуру та взаємозв’язки з іншими компонентами;
●компонента проведення опитування, який забезпечує реалізацію
опитування на базі інших компонентів експертної системи(бази знань та
організатора опитувань).
## I.	Визначення Експертизи 
**Експерт** - висококваліфікований спеціаліст, який має вищу освіту, відповідну
кваліфікацію і професійні знання з питань, що досліджуються, виконує службові
обов'язки, пов'язані з провадженням діяльності у відповідній галузі,
безпосередньо проводить експертизу та несе персональну відповідальність за достовірність і повноту аналізу, обґрунтованість висновків відповідно до
завдання на проведення експертизи.
**Експерти́за** — розгляд, дослідження експертом-фахівцем якихось справ, питань, що потребують спеціальних знань. У найбільш загальному вигляді експертиза — це спосіб аналізу причинно-наслідкових зв'язків не тільки стосовно того, що вже відбулося, але й того, що очікується, має або може відбутися; це спосіб пізнання певної реальності у тих випадках, коли ця реальність не піддається прямому вимірюванню, обрахуванню і взагалі якому завгодно «об'єктивному дослідженню».
**Експертні методи оцінювання** — здійснюються в єдності з іншими методами оцінювання і поділяють на кількісні та якісні.
## II.	Рівні експертних оцінювань
**Вправи дилетантів**
Низький за кваліфікаційним рівнем та називається «вправи дилетантів». Сутність його в тому, що будь-яке педагогічне явище (методична розробка, інноваційні технології, інтерактивний метод навчання, нетрадиційна форма навчання або виховання тощо) пропонується оцінити членам педколективу, які не мають високої кваліфікації;
**Мозковий штурм**
Середній - називається «мозковий штурм», що означає: оцінювання здійснюють педагоги високої кваліфікації, але які не виконували функції управлінців;
**Оцінка експертів**
Високий - здійснюють експерти, тому вони не тільки мають достатній досвід управлінської діяльності, а й у процесі оцінювання «проектів» (попередніх прогнозів) чи здобутих результатів у певній діяльності вміють використовувати широкий арсенал як кількісних, так і якісних методів оцінювання.
## III.	Індивідуальні та групові експертні оцінки
**Використання індивідуальних оцінок**
Важливо брати до уваги не тільки величину та якість інформації, а й особливості тієї особи, яка проводить експертну оцінку. Тобто для постановки задачі вибору необхідно знати: хто приймає рішення і які їх цілі;
Експертні методи колективної оцінки можна розділити на такі групи:
### 1.	Метод експертних оцінок "Дельфі"
Клас методів групових експертних оцінок, які вперше застосовувались у США в 1964 р. Суть методу полягає в послідовному анкетуванні думок експертів з різних галузей. У кожній анкеті міститься інформація, яка одержана з попередніх анкет (можливим є декілька кіл таких анкет). Мета методу - створення детально скоригованої програми послідовних індивідуальних опитувань, спрямованих на зменшення групового впливу, який виникає при взаємній роботі спеціалістів. Основні принципи полягають в анонімності опитувань. Аналітики обробляють інформацію на кожному етапі опитування експертів з метою зблизити думки, точки зору на досліджене питання. Разом з тим цей метод не передбачає досягнення повної єдності думок. Завдяки письмовій формі опитування знижується фактор навіювання чи пристосування до думок більшості. Опитування експертів проводиться в декілька турів. Під час кожного туру експерти повинні дати оцінку якомусь певному явищу. Наприклад, треба було у дванадцятибальній системі оцінити стан превентивного виховання. Семеро експертів поставили різні оцінки. Тоді всі оцінки необхідно поставити за порядком спадання. Потім знайти медіану. Медіаною є оцінка 5, що вважається отриманою в результаті першого туру опитування. Далі свої оцінки повинні обґрунтувати експерти, які поставили найвищий та найнижчий бали. Причому експерти не повинні знати, яку оцінку і хто поставив. З їх висновками ознайомлюють інших експертів. Далі проводиться повторне оцінювання. Подібна процедура дозволяє спеціалістам у разі необхідності змінити свою оцінку, приймаючи до уваги обставини, що виявили експерти, які поставили найвищу та найнижчу оцінки. Завдяки цьому результат другого та наступних опитувань дають менший розрив у оцінках. Після кожного туру проводиться ранжування оцінок і виявляється медіана. У кінці оцінки будуть максимально наближені. Метод Дельфі дозволяє отримати більш надійні групові оцінки, ніж у випадку знаходження середнього арифметичного оцінок або колективного обговорення. До недоліків методу відноситься те, що взаємовплив експертів абсолютно виключити неможливо.
### 2.	Метод програмного прогнозування
Запропонований В. М. Глушковим і являє собою сполучення методів "Дельфі та ПЕРТ". Служить для визначення ймовірності настання подій та оцінки ймовірного часу їх настання.
### 3.	Метод евристичного прогнозування
Полягає в отриманні та спеціальній обробці прогностичних оцінок об'єкта шляхом систематичного опитування експертів, висококваліфікованих у вузькій галузі науки, техніки, педагогіки чи виробництва.
### 4.	Метод колективної генерації ідей
Метод "мозкової атаки"- лавиноподібний процес, коли проголошена ідея породжує або творчу, або критичну позитивну реакцію (негативна реакція забороняється).
### 5.	Метод кваліметрії
Метод кількісного оцінювання, який має на меті формалізувати якісні характеристики відповідних явищ і процесів через їх розподіл на простіші, визначити їх нормативний чи стандартний перебіг через систему критеріїв - показників діяльності (розвитку) творчого процесу чи явища (Г. Дятлова). Цілісне явище характеризується окремими факторами або компонентами. Кожний компонент подається рядом простих властивостей - критеріїв, що виражають властивості педагогічного явища на нижчому рівні.
### 6.Метод “відстороненого оцінювання” 
спрямований на усунення вказаного недоліку методу комісій. Відповідно до цієї методики робота поділена на два
періоди: вільного висловлення ідей і критичного аналізу. При цьому обговорення
організують так, щоб висловлене експертом первинне судження не обтяжувало
його, а стимулювало до подальшої роботи з аналізу і підготовки рішень.
Іншим прикладом колективного методу організації експертиз є метод суду.
Експертна комісія розбивається на три частини. Перша - виступає в ролі
захисників досліджуваної ініціативи, друга - намагається виявити негативні
сторони, а третя, за аналогією з судовим засіданням, - регулює хід експертизи та
виносить остаточне рішення.
## IV. 	Анкетування
**Анкетування** — метод отримання інформації шляхом письмових відповідей респондентів на систему стандартизованих запитань попередньо підготовлених бланків — анкет. Анкетування відноситься до групи методів, яка в соціології, педагогіці і психології носить назву «опитування». У цю групу, крім анкетування, ще входять інтерв'ю і бесіда.
**Анкета** - це структурований набір питань для отримання відповідей від респондентів. Переважно анкета застосовується для масових опитувань.
### Види анкетування: 
Види анкетування різноманітні і групуються відповідно до певних ознак.
**1. За повнотою охоплення**:

●	суцільне (передбачає опитування всієї сукупності досліджуваних осіб);

●	вибіркове (опитується лише вибіркова частина сукупності респондентів).

**2. За способом спілкування дослідника з респондентами**:

●	особисте (передбачає безпосередній контакт дослідника з респондентом. Цей спосіб має дві значні переваги, по-перше, гарантує повернення анкет і, по-друге, дозволяє контролювати правильність їх заповнення);

●	заочне (респонденти відповідають на запитання анкети при відсутності дослідника).

**3. За кількістю респондентів**:

●	групове (передбачає опитування одночасно декількох людей);

●	масове (опитування значної кількості респондентів);

●	індивідуальне (опитування проводиться по черзі).

**4. За способом передачі анкет респондентам**:

●	поштове (анкети розсилаються респондентам і повертаються досліднику поштою. Переваги: простота розповсюдження; можливість отримання значної вибірки; можливість залучити до числа респондентів осіб, які знаходяться територіально далеко. Недоліки: низький відсоток повернення анкет);

●	роздаточне (передбачає особисте вручення анкети респонденту).
**5. За відкритістю респондентів**:

●	легальне (зазначається особа респондента);

●	анонімне (опитування проводиться інкогніто).

**6. За формою відповідей**:

● закриті (містять повний набір можливих варіантів відповіді):

● дихотомічні (відповіді так/ні)

● полі варіативні (є декілька варіантів відповіді)

● шкальні (наприклад, повністю згоден/згоден/частково 
згоден/не згоден)

● табличні

● напівзакриті (містять певні варіанти відповіді, але можна також вказати
власну);

● відкриті (передбачають самостійну та розгорнуту відповідь респондентів):

● особистісні (стать, вік, професія, освіта і тд);

● про факти свідомості (думки, враження, судження, мотиви і тд);

● про факти поведінки (результати діяльності, вчинки, дії 
і тд).


## V. Опитування
**Коли використовують?**
1.	Онлайн-опитування думок;
2.	Опитування по дослідженню ринку;
3.	Опитування з планування заходів;
4.	Опитування співробітників;
5.	Для оцінки рівня задоволеності роботою;
6.	Для складання рейтингів;
7.	Для зборів відгуків.
Опитування — це метод збору соціологічної інформації про досліджуваний об'єкт під час безпосереднього (усне опитування, інтерв'ю) або опосередкованого (письмове опитування, анкетування) спілкування того хто опитує з респондентом. Опитування бувають соціологічні, політологічні, маркетингові, психологічні — залежно від предмету дослідження. Залежно від кількості опитуваних (вибірки, вибіркової сукупності) вони також можуть бути масовими, вибірковими, індивідуальними, експертними. Також використовується для вимірювання «громадської думки» з різних питань.

### Загальні відомості:
Опитування можна розглядати як один із найпоширеніших методів отримання інформації про суб'єктів — респондентів. Опитування полягає в задаванні людям спеціальних запитань, відповіді на які дозволяють дослідникові отримати необхідні відомості залежно від завдань дослідження. До особливостей опитування можна зарахувати його масовість, що викликане специфікою завдань, які ним вирішуються.
Опитування поділяються на стандартизовані і нестандартизовані. Стандартизовані опитування можна розглядати як суворі опитування, що дають перш за все загальне уявлення про досліджувану проблему. Нестандартизовані опитування менш суворі порівняно зі стандартизованими, в них відсутні суворі рамки. Вони дають змогу левітувати поведінку дослідника залежно від реакції респондентів на питання.
При створенні опитувань спочатку формулюють програмні питання, відповідні рішенню задачі, проте які доступні для розуміння лише фахівцям. Потім ці питання переводяться в анкетні і є сформульованими доступною не спеціалізованою мовою.
## Види, форма і зміст опитування:
**Види опитувань**:

●	Усне опитування (фронтальний, індивідуальний або груповий), письмове (короткочасними (10—15 хв) і тривалими (90 хв))

●	Інтерв'ювання

●	Анкетування

●	Масові опитування

●	Експертні опитування
**Зміст**:

●	Репродуктивний

●	Реконструктивний

●	Творчі питання й завдання

**Питання**:
Правила складання питань

●	Кожне питання має бути логічним, окремим і суміщати окремі підпитання.

●	Заборонено вживання мало поширені, малозрозумілі слова і спеціальні терміни.

●	Питання мають бути короткими.

●	При необхідності питання може супроводжуватися поясненням, але саме формулювання повинне залишатися лаконічним.

●	Питання мають бути конкретними, а не абстрактними.

●	Питання не повинні містити підказку. Якщо в ньому згадані можливі варіанти відповідей, то їх список слід давати повним.

●	Формулювання питання повинне запобігати отриманню шаблонних відповідей.

●	Питання не повинні примушувати респондентів до неприємних для них відповідей.

●	Мова питань не повинна викликати огиду (наприклад, бути дуже експресивним).

●	Недопустимі сугестивні питання.
Послідовність питань
Скрінінгові (або фільтраційні) питання.

●	Легкі (розігрівальні, мотиваційні) питання.

●	Питання щодо віку та статі.

●	Логічний порядок — від загального до специфічного.

●	Решта демографічних та персональних питання — наприкінці.

## VI. 	Сервіси для опитування:
**Survey Monkey** - сервіс, який допоможе створити опитування, голосування або анкету. Це сервіс, який використовує Wikipedia для проведення своїх опитувань. Сервіс, яким можуть скористатися журналісти, аналітики, соціологи, вчені - він може допомогти провести дослідження.


**Google Forms**
Ви можете використовувати власне фото чи того, і Форми підберуть правильний дизайн, щоб зробити вашу унікальну форму для опитування. Ви можете вибрати будь-який вид питання, додати картинки та відео з YouTube. Форми завжди пропонують широкий спектр налаштувань для розробки та редагування вашого опитування.

**Qualtrics Research Core**
Цей метод включає одне опитування, 100 питань, необмежену кількість респондентів та простий редактор. Продукт підтримує понад 70 мов та пропонує розвинуту систему безпеки.

**SoGoSurvey**
Опитування створені цією системою дуже просто поширювати та скачати. Продукт не вимагає поглиблених навичок користування. Ви можете дуже швидко створити опитування використовуючи вбудовані заборони.
## Джерела
[1] http://stn.ucoz.ru/index/ekspertni_ta_navchalni_sistemi/0-287
[2] Методологія експертного оцінювання: конспект лекцій / уклад. : В. П.
Новосад, Р. Г. Селіверстов. - К. : НАДУ, 2008. - 48 с.
[3]https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0
[4] http://ukrbukva.net/page,10,64178-Metody-ekspertnyh-ocenok.html
[5] http://www.aiportal.ru/articles/expert-systems/development-expsys.html
[6]https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82
[7] http://pidruchniki.com/12590605/sotsiologiya/ekspertne_otsinyuvannya
[8] https://www.surveymonkey.ru/

